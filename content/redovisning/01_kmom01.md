---
---
Redovisning kmom01
=========================

Ny kurs nya förutsättningar. det har varit mycket bök med labmiljön och att lära sig nya verktyg det här kursmomentet. Känner inte att jag har hunnit titta så mycket på design än utan mest fått i ordning allting för att ha något att utgå i från i kommande kursmoment.

Ramverk har jag inte jobbat med förut, däremot har jag jobbat en del i utvecklingsverktyg som Frontpage och Dreamweaver, som ju lite påminner om ramverk i det att det finns många funktioner som underlättar för mig och jag behöver inte göra allt själv. Det är ganska praktiskt när man har många liknand emoment och mycket innehåll men jag finner det ofta också frustrerande då det inte känns som att jag har samma koll på koden.

Vad gäller övriga verktyg så är de helt nya för mig. Jag ser nyttan i Git som verktyg för att dokumentera arbetet man gör, det är viktigt speciellt om man gör större arbeten eller arbetar i projekt med flera deltagare. Markdown känns riktigt smidigt för att skriva mycket text, vilket ju behövs realtivt ofta, att inte behöva sitta med taggar underlättar både skrivandet och läsandet av texten.

Jag har som sagt var tidigare pluggat digital mediedesign och har väl med mig en del därifrån gällande hur en design skall vara. Jag är ganska mycket inne på att less is more och att designen skall vara hyfsat avskalad. Inte så många färger och gärna ett homgent färgschema där man jobbar mer med nyanser. Designen bör också i mesta möjliga mån vara självförklarande för användaren. Sedan är det givetvis en bonus om den går snabbt att ladda också. Det är ju generellt inte problem om man bara har text. Stillbilder brukar vara rätt snabba också, men det beror givetvis på storleken på bilden. Film kan lätt bli sådant som äter upp bandbredden. Man bör alltså ha laddningstid i bakhuvudet när man designar. Det är också viktigt att tänka på vem som är mottagare eller användare av sidan. Vet man vilken grupp man i huvudsak designar för så blir det mycket lättare. något jag vet att jag nästan alltid vill ha är ljus bakgrund och mörk text på de ställen där det finns text. Anledningen är att texten blir lättare att läsa då, precis som att jag gärna har ett typsnitt utan serifer om texten bara är tänkt vara digital. är texten däremot tänkt att skrivas ut kan serifer vara en fördel (beroende på typsnitt) som gör texten på papper mer lättläst.

vad jag lärt mig det här första kursmomentet är att det kan ta ganska lång tid för att få en första style att se bra ut då man börjar från scratch. Det är också viktigt att ha koll på källkoden och främst då vilka olika klasser man ger alla sidans olika delar. Det hjälper väldigt mycket att kunna peta på just en specifik klass.
