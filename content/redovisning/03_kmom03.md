---
---
Redovisning kmom03
=========================

Det här kursmomentet tog också betydligt längre tid än planerat även om det var väldigt roligt. Det var ganska mycket att göra som mest handlande om att få gridden att fungera bra. Att jobba med grid var stundvis väldigt frustrerande, stundvis så hjälpte det. Det var lite bättre kontroll över var olika delar hamnade, samtidigt tycket jag att det gav lite färre möjligheter när man skulle göra responsivt. Det är säkert en vanesak till väldigt stor del. På det hela taget var vertikalt grid lätt att jobba med det jag fanns mest frusterande var nog att jag behövde bygga om designen helt igen. Jag fann det horisontella gridet svårare att jobba med än det vertikala, framför allt då att lägga till bilder. Ramverket lade dessutom till en del marginaler automatiskt vilket ställde till min design på ett par ställen. Jag ser poängen med basline grid men det är som sagt var ibland väldigt svårjobbat, speciellt när ramverket lägger till egna marginaler som inte är helt anpassade till gridet, hände med både Figure och textblock när man inte hade en rubrik i regionen. Vitsen med ramverk och grid försvann lite då och felsökningen tog ganska mycket tid.

Jag tänkte att webplasten skall vara något som ev. kan hamna i en portfolio i ett senare skede och ville då ha en ganska sober och lättläst sida där man inte lekt för mycket utan visar på en ganska ren design som håller ihop och är tilltalande utan att verka försöka för mycket, kanske till och med lite tråkig. Jag siktade på att enbart ha san-serif till att börja med, dels för att tidiagre kurser jag läst i typografi anser att sans-serif är mer lättläst på nätet än serif (här kan det mycket väl ha kommit nya rön sedan jag läste kursen), dels ger det ett lite mer avslappnat intryck som i försöker inte för mycket. Arial valdes till rubrikerna då det är ett trevligt typsnitt som dessutom är vanligt förekommande och jag vill att rubrikerna skall se likadana ut på så många maskiner som möjligt. För windowsanvändare är det dessutom ett vanligt typsnitt på rubriker och gör att man känner sig hemma. Verdana valdes på brödtexten efter att jag testat alla san-serif i typography-font-families.less och funnit att Verdana såg bäst ut. Jag ville ha två olika typsnitt på rubriker och brödtext för att få lite variation i utseendet vilket ofta gör att intresset lättare stannar kvar. Jag gick på de typsnittsfamiljer som fanns fördefinerade då jag kände att det inte riktigt fanns tid att skapa en egen.

Har inte riktigt jobbat med liknande gridsystem tidigare det närmaste jag kommer är väl frontpage eller dreamweaver där man kan använda sig av grids, men det är ju mer drag and drop som används då. Att jobba med less känns enkelt och jag förstår hur moduler kan användas men får erkänna att jag än så länge använt ganska få och inte riktigt kunnat återanvända de jag gjort. Mycket av detta beror på att de grundläggande förutsättningarna ändrats väldigt mycket mellan de tre första grundmomenten och bygger man om grunden behöver man ofta bygga om övriga delar också. Jag har inte heller riktigt kännt att jag har delar som bör ligga i en annan modul än de jag har, även om det nu har dykt upp ett par rader kod som nog bör ligga i helt egna moduler och som jag kommer att flytta dit om jag behåller designen i nästa kursmoment.

Responsiviteten gick hyfsat väl, det är väl främst vänsterkolumnen där jag har vissa problem med att högermarginaler inte verkar ta när skärmen blir väldigt smal. Jag är dock osäker på hur stor issue det är då även de flesta telefoner har en stor nog skärm för att det inte ska påverka. Vad jag lärde mig det här momentet är väl främst att den gamla kunskapen om att kontrast ökar lättlästhet inte alltid stämmer ibland kan lite mindre kontrast öka lättlästheten.
