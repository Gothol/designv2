---
---
Redovisning kmom05
=========================

Det här var ett intressant kursmoment men krävde betydligt mer än jag hade räknat med. Min undersökning av laddningstider var intressant. Jag kom väl i mångt och mycket fram till ungefär vad jag redan räknat med, att de sidor jag valt inte var anpassade för mobiler. Jag hade däremot inte räknat med att det skulle vara riktigt så dåligt anpassade. det var också förvånande att det verkade vara mer oanvänd css som gjorde sidorna långsamma än deras bilder, trots att det är väldigt bildtunga. Det gjorde verkligen att jag fick upp nyttan av effektiv och minifierad kod. Just nyttan av effektiv och minifierad kod får jag nog säga är det som jag verkligen lärde mig det här kursmomentet.

Jag använder inte så mycket bildverktyg längre oftast blir det nog bara paint för att göra mindre redigeringar. Tidigare har jag använt photoshop en hel del. Cimage är dock hyfsat smidigt. Största fördelen ser jag väl i att man bara behöver ha en bild uppladdad till webplasten och sedan kan redigera kopior av den på olika websidor beroende på hur man vill ha dem. Om man har en sida som tillåter att användare lägger till eget innehåll med egna taggar så finns det också en klar fördel i att de i så fall kan redigera bilden direkt i koden på ett effektivt sätt. Om jag själv skall göra en sida tror jag dock att jag fööredrar att först editera sidorna i t.ex. photoshop, det finns fler verktyg där och det är lite smidgare att använda dem.

Först förstod jag inte riktigt hur det var tänkt att Cimage skulle användas för att redigera bilderna, men då jag väl insåg att det bara behövdes att jag kopierade in länken och argumenten i en FIGURE shorthand så har det väldigt lättjobbat. Det blev lite bekymmer med de bilder som skulle vara till höger och Vänster och därför var satta som float. Att de var satta som float gjorde att de felplacerade rubriken och bilden under dem. Med lite experimenterande så gick det dock att lösa med en clear both på h3 taggen. På det hela taget var den väldigt smidig att använda.

Jag kan ofta känna att webben har för mycket bilder som pockar på uppmärksamhet, det är främst då reklambanners som stör och som gör det svårt att koncentrear sig på det man vill läsa. Om det är en sida som är till för bilderna så uppskattar jag dem dock väldigt mycket och de webcomics jag följer kräver ju bilder och i nyhetsreportage kan bilder lätta upp texten då och då. Vad jag vill säga är nog att bilder behöver användas med eftertänksamhet för att bidra till sidan och inte bara bli fokusområdet som användaren tittar på. Laddningstider bryr jag mig inte riktigt lika mycket om, ofta surfar jag på telefonen och påbörjar då en laddning av en sida och byter till ett spel någon minut medans sidan får ladda i bakgrunden. Nu vet jag dock att de flesta är betydligt otåligare och jag kan själv vara det om det tar tid när man klickar sig vidare på en sida. Det är viktigt att man kan börja interagera med sidan riktigt tidigt även om allt innehåll inte är där annars kommer många att surfa vidare innan de ens sett sidan.

i och med att filstorleken kan reduceras så pass mycket utan större skillnad i bilden så är bildhanteringen och användandet av responsiva bilder givetvis väldigt viktigt. Det är också viktigt att tänka på hur bilden blir på en liten skärm och hur man kan se till att användaren inte behöver scrolla i sidled, då det ofta upplevs jobbigt och som om en amatör gjort sidan. Med som jag upptäckt under den här kursen är det minst lika viktigt att hålla koll på sidans kod för att minska ner laddningstiderna. Kanske till och med viktigare, om det tar lång tid att ladda en bild kan jag ha viss förståelse (alla vet trots allt att bilder kan vara stora och ta tid att ladda ner), om det tar tid att ladda text eller innan jag kan interagera med sidan är jag betydligt mer oförlåtande.
