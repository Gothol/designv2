---
---
Redovisning kmom02
=========================

Det här kursmomentet tog betydligt längre tid än jag hade tänkt mig. Dels för att jag försökte installera less innan jag sett på videorna och insett att det fanns instruktioner för det. Dels för att jag hade en del problem med installationen av nodejs och npm, där jag missförstod instruktionerna och troode att jag behövde ha en installation för windows och en för bash, när jag bara skulle ha en för bash. Jag hade också en del problem med stylingen där jag helt enkelt hade svårt att komma fram till vad jag ville göra, jag började testa med en bakgrundsbild på bodyn men det blev inte bra (snyggt) och började ta tid att rätta till så jag övergav det, men kommer nog att försöka igen i ett senare kursmoment. Jag hade också stora problem med att overflow auto genererade en väldigt ful scrollbar i Firefox och ägande för mycket tid åt att felsöka det (ville verkligen få overflow auto att fungera) innan jag bestämde mig för att använda clear fix överallt.

Jag har jobbat med kompilatorer förut och även en del grafikrenderingsprogram, så make kändes inte ovant. Som alltid när det gäller kompilatorer eller renderingar så genereras det en del väntetid vilket kan bli irriteriande om man vill komma fram fort. Men kompileringstid är ju utmärkt för att hämta mer kaffe så det är inget jag känt varit hindrande än så länge. Kan tänka mig att det blir värre i senare kursmoment när vi antagligen har mer kod att kompilera.

Den nuvarande designen är mest tänkt att hålla ihop färgmässigt men ändå ha lite skillnader på de olika fälten. Jag har valt ganska ljusa färger då jag inte vill ha för hög kontrast mellan fälten och gärna villa att main som har mycket text skall ha vit bakgrund och svart text, då det genererar högre läsbarhet. Jag siktade på få in hamburgermenyn ovanför flash-bilden istället för uppe i hörnet eftersom jag tyckte det gav ett mer sammanhållet intryck, ett alternativ hade varit att dölja hamburgermenyn tills skärmen blev liten. Jag har jobbat ganska mycket med att få de olika delarna responsiva och på de minsta skärmarna har jag helt övergivit kolumndesignen, även här för att öka läsbarhet och minska vad som händer på skärmen. Jag har även valt att ta bort vänstra side-baren på redovisningssidan när man har liten skärm, då man ju ändå kan nå de texterna genom hamburgermenyn. Nu alldeles innan inlämning så upptäckte jag att det även påverkade verktygssidan, vilket får bli ett projekt att rätta till i kommande kursmoment. 

Jag har lärt mig att för att göra listor i Markdown behöver man ha en tomrad ovanför listan, det tog lite tid att lista ut. Jag har också lärt mig mer om inspector och hur jag kan använda det verktyget för att felsöka min kod, t.ex. hitta vilket element eller selector som ställer till responsiviteten genom att vara för bred. Jga har också fått bättre grepp om hur sidan är uppbyggd och vilka regioner som finns, vilket gjort att jag kunnat rensa ordentligt i den style jag gjorde i första kursmomentet.
