---
---
Redovisning kmom04
=========================

I det här momentet skulle vi först göra ett analysarbete och sedan ett par olika teman där vi skulle använda olika färgscheman. Analaysarbetet gick ut på att undersöka tre stycken websidor och diskutera resultatet i en rapport. Det var en intressant uppgift som gav mig viss insikt om e-handel och att behovet av att visa upp produkterna ofta kan gå före att ha ett tydligt färgschema. Det lärde mig också mycket om farorna med för starka eller för många färger. Något riktigt intressant vara att jag tyckte alla sidorna såg bra ut vid första anblicken, när jag sedan började analysera dem så blev jag mer och mer tveksam till designen.

De tre teman vi skulle skapa vara minimalistic, colorful och dark. För alla dessa scheman försökte jag ta ut svängarna lite extra för att få en tydligare effekt. Först bättrade jag på min grunddesign lite och gjorde den lite färggladare än den var. Grundtemat var väldigt minimalistiskt och jag ville ha lite större kontrast mellan det temat och det minimalistiska. Grundtemat är också det tema jag valt att ha som standardtema. Den grundstrukturen användes sedan till alla teman, det var främst färg och typsnitt som ändrades.

Det minimalistiska temat ville jag verkligen göra minimalistiskt med så få färger som möjligt, inga bilder och samma typsnitt överallt, så ett monokromatiskt färgschema utan komplementfärg. Jag siktade på en grön färg här för att försöka ge ett lugn till sidan. Ska jag bara ha en enda färg så villa jag ha en färg som är lugn och relativt enkel att se på. En helt röd sida hade skrikigt för mycket. Jag har använt mig av fem olika färgnyanser, två för att särsklija lite grand på sidans olika regioner, en mörkt grön nästan svart för texten samt en grön för länkar och en ljusare grön för besökta länkar. Det viktigaste var att skapa en del kontraster så att länkar och text fortfarande kan läsas trots att de har en nyans av samma färg som bakgrunden. Hamburgermenyn valde jag att göra mörk med ljustext, det är samma mörka grön som texten har på huvudsidan som är bakgrund här och samma ljusa grön på texten som bakgrunden har på huvusidan. Allt för att hårt hålla mig till temat. Jag valde också att ta bort alla bilder för att verkligen göra sidan så minimalistisk som möjligt. Här kan erkännas att jag tror att sidan blir bättre med bilderna, men det är roligt att dra saker till sin spets för att se hur det blir. Jag valde monospace som typsnitt på hela sidan för att ge en känsla av skrivmaskin och lite äldre dokument. Jag ville få in lite av en känsla att läsa gamla brev. Det gör också att sidan inte känns riktigt lika stel men ändå inte utsmyckad. Stylad fast utan att riktigt anstränga sig.

Det färgglada temat var nog det jag hade svårast för, det tog tid att hitta ett schema och ännu längre tid att implementera det. En stor utmaning var att jag ville ha olika färg på många regioner, varav flera innehöll länkar, alla länkar ville jag dock ha i samma färg och det var många kombinationer där länkarna inte gick att läsa, så det tog en hel del pusslande. Jag bestämde mig tidigt för att jag ville ha många färger och flera som var starka, jag valde ett triadiskt färgschema med en komplementfärg och en ganska stor spridning. Huvudfärgen är lila. Jag valde lila för att det är en färg som är ovanlig som huvudfärg på hemsidor och hela poängen med ett väldigt färgstarkt tema är ju att sticka ut. Jag har valt att använda 4 olika färger och dessutom några olika nyanser av dem, främst handlar det här om att göra texten läsbar utan att det blir alldeles för stark kontrast. Den starkt gula färgen har jag förskt använda som en accentfärg för att dra ögonen till design-loggan och hamburgermenyn, men jag får erkänna att försöket nog drunkar bland alla andra färger. Att få ihop något där jag använde många och starka färger utan att det gjorde ont att se på var riktigt, riktigt svårt. Typsnittet valdes för att vara lätt att läsa, jag gick igenom alla familjer som fanns i ramverket och valde det jag tycket gjorde texten mest lättläst.

Slutligen det mörka schemat. Här har jag försökt att gå all in på att ha en väldigt mörk bakgrund. Jag har ett analogt färgschema med tre närliggande färger samt en komplementfärg. nyanserna är dock antingen väldigt mörka eller väldigt ljusa. Tanken var att det skulle se helt svart ut tills man tittade en gång till och då såg nyanser i bakgrunden. Till det har jag valt väldigt ljusa nyanser av de mörka färgerna för att få en kontrast som tydligt visar texten. Tillsammans med bilder lyser det upp sidan bra. Jag valde att låta alla typsnitt vara "serif" för att få ett mer stylat uttryck. Kanske lite hemtrevligt.

Vad jag lärde mig dte här kursmomentet är att jag nog har lättast för design som går åt det minimalistiska hållet. Att hantera många färger på en sida blir väldigt fort ett svårt pussel som verkligen kan göra ont i ögonen om man har otur.
